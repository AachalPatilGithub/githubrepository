<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>GEETA KA MAHATVA</title>
    <!-- <link rel="stylesheet" href="css1.css"> -->
    <style>
        body{
            background-image: url('HARII_HARII2.jpg');
            background-image: cross-fade(45);
        }
    </style>
</head>
<body style="color: rgb(170, 104, 28); opacity: initial; font-weight: 600; ">
    <p>
        <strong> श्रीमद्भागवत गीता-माहात्म्य (अथ श्रीमद्धगवद्वीतामाहात्म्यम्‌) </strong> <br>
        <br> गीताशास्त्रमिदं _ पुण्यं॑ यः पठेत्प्रयतः पुमान्‌।<br>
        <br> विष्णो: पदमवाप्रोति भयशोकादिवर्जित: ॥ १॥<br>
        <br> जो मनुष्य शुद्धचित्त होकर प्रेमपूर्वक इस पवित्र गीताशास्त्रका पाठ करता है, वह भय और शोक आदिसे रहित होकर विष्णुधामको प्राप्त कर लेता है॥१॥<br>
        <br> गीताध्ययनशीलस्य प्राणायामपरस्य च।<br>
        <br> नेव सन्ति हि पापानि पूर्वजन्मकृतानि च॥२॥<br><br> <br> <br> <br> <br> <br> 
        <br> जो मनुष्य सदा गीताका पाठ करनेवाला है तथा प्राणायाममें तत्पर रहता है, उसके इस जन्म और पूर्वजन्ममें किये हुए समस्त पाप <br> नि:सन्देह नष्ट हो जाते हैं॥२॥<br>
        <br> मलनिर्मोचन॑ पुंसां . जलस्त्रानं 3 दिने . दिने।
        <br> सकृद्वीताम्भसि रत्रानं संसारमलनाशनम्‌॥ ३॥<br>
        <br> जलमें प्रतिदिन किया हुआ स्नान मनुष्योंक केवल शारीरिक मलका नाश करता है, परंतु गीताज्ञानरूप जलमें एक बार भी किया हुआ स्नान <br> संसार-मलको नष्ट करनेवाला है॥३॥
        <br> गीता सुगीता कर्तव्या किमन्येः शास्त्रविस्तरे:।<br>
        <br> या स्वयं पदानाभस्य मुखपद्दाद्विनि:सृता॥ ४॥<br><br> <br> <br> <br> <br> 
        <br> जो साक्षात्‌ कमलनाभ <b>भगवान्‌ विष्णुके मुखकमलसे प्रकट हुई है</b>, उस गीताका ही भलीभाँति गान (अर्थसहित स्वाध्याय) करना <br> चाहिये, अन्य शास्त्रोंके विस्तारसे क्‍या प्रयोजन है॥४॥<br>
        <br> भारतामृतसर्वस्वं विष्णोर्वक्त्राद्विनि:सृतम्‌ ।<br>
        <br> गीतागड्रोदक॑ पीत्वा पुनर्ज्म न विद्यते॥५॥<br>
        <br> जो महाभारतका अमृतोपम सार है तथा जो भगवान्‌ श्रीकृष्णके मुखसे प्रकट हुआ है, उस गीतारूप गंगाजलको पी लेनेपर पुन: इस संसारमें <br> जन्म नहीं लेना पड़ता॥५॥<br>
        <br> सर्वोपनिषदो गावो दोग्धा गोपालनन्दन:ः ।<br>
        <br> पार्थों वत्सः सुधीर्भोक्ता दुग्धं॑ गीतामृतं॑ महतू॥ ६॥<br>
        <br> सम्पूर्ण उपनिषदें गौ के समान हैं, गोपालनन्दन श्रीकृष्ण दुहनेवाले हैं, अर्जुन बछड़ा है तथा महान्‌ गीतामृत ही उस गौका दुग्ध <br> है और शुद्ध बुद्धिवाला श्रेष्ठ मनुष्य ही इसका भोक्ता है॥६॥<br>
        <br> एक शास्त्र देवकीपुत्रगीतमेको देवो देवकीपुत्र एव।<br>
        <br> एको मन्त्रस्तस्य नामानि यानि कर्माप्येक॑ तस्य देवस्य सेवा ॥<br>
        <br> देवकीनन्दन भगवान्‌ श्रीकृष्ण का कहा हुआ गीताशास्त्र ही एकमात्र उत्तम शास्त्र है, भगवान्‌ देवकीनन्दन ही एकमात्र महान्‌ <br> देवता हैं, उनके जितने भी नाम है वो मंत्र से कम नहीं और ऐसे भगवान् की सेवा से बढ़कर कोई कर्म नहीं॥<br>
        <strong> श्रीमद्भगवद्गीता महिमा / श्रीमद भगवत गीता महिमा</strong><br> 
        <br> वास्तव में श्रीमद्धगवद्गीता का माहात्म्य वाणी द्वारा वर्णन करनेके लिये किसी की भी सामर्थ्य नहीं है; क्योंकि यह एक परम <br> रहस्यमय ग्रन्थ है। इसमें सम्पूर्ण वेदोंका सार-सार संग्रह किया गया है। इसकी संस्कृत इतनी<br>
        <br> सुन्दर और सरल है कि थोड़ा अभ्यास करने से मनुष्य उसको सहज ही समझ सकता है; परन्तु इसका आशय इतना गम्भीर है कि आजीवन निरन्तर <br> अभ्यास करते रहनेपर भी उसका अन्त नहीं आता। प्रतिदिन नये-नये भाव उत्पन्न होते रहते हैं, इससे यह सदैव नवीन बना रहता है एवं <br> एकाग्रचित्त होकर श्रद्धा-भक्तिसहित विचार करनेसे इसके पद-पदमें परम रहस्य भरा हुआ प्रत्यक्ष प्रतीत होता है। भगवान्‌के गुण, <br> प्रभाव और मर्मका वर्णन जिस प्रकार इस गीताशास्त्रमें किया गया है, वैसा अन्य ग्रन्थोंमें मिलना कठिन है; क्योंकि प्राय: <br> ग्रन्थों में कुछ-न-कुछ सांसारिक विषय मिला रहता है।<br>
        <br> भगवानने “श्रीमद्धगवद्गीता’ रूप एक ऐसा अनुपमेय शास्त्र कहा है कि जिसमें एक भी शब्द सदुपदेशसे खाली नहीं है। श्रीवेदव्यासजी <br> ने महाभारत में गीताजीका वर्णन करनेके उपरान्त कहा है–<br>
        गीता सुगीता कर्तव्या किमन्यै: शास्त्रविस्तरे: ।<br>
        <br> या स्वयं पद्नाभस्य मुखपदाद्विनि:सृता॥<br>
        <br> “गीता सुगीता करनेयोग्य है अर्थात्‌ श्रीगीताजीको भली प्रकार पढ़कर अर्थ और भावसहित अन्त:करणमें धारण कर लेना मुख्य कर्तव्य <br> है, जो कि स्वयं पद्मनाभ भगवान्‌ श्रीविष्णु के मुखारविन्द से निकली हुई है;  अन्य शास्त्रों के विस्तार से क्‍या प्रयोजन है ?’<br>  स्वयं श्रीभगवान ने भी इसके माहात्म्य का वर्णन किया है (अध्याय 18 श्लोक 68 से 71 तक)।<br>
        <br> इस गीता शास्त्र में मनुष्य मात्र का अधिकार है, चाहे वह किसी भी वर्ण, आश्रम में स्थित हो; परंतु भगवान्‌ में श्रद्धालु और <br> भक्तियुक्त अवश्य होना चाहिये; क्योंकि भगवान्‌ने अपने भक्तों में ही इसका प्रचार करने के लिये आज्ञा दी है तथा यह भी कहा है <br> कि स्त्री, वैश्य, शुद्र और पाप योनि भी मेरे परायण होकर परमगति को प्राप्त होते हैं (अध्याय 9, श्लोक 32); ।<br>
        <br> स्वाभाविक कर्मों द्वारा मेरी पूजा करके मनुष्य परम सिद्धि को प्राप्त होते हैं (अध्याय 18, श्लोक 46); इन सबपर विचार करनेसे <br> यही ज्ञात होता है कि परमात्मा की प्राप्ति में सभी का अधिकार है।<br>
        <br> परन्तु उक्त विषयके मर्मकों न समझने के कारण बहुत-से मनुष्य, जिन्होंने श्रीगीताजी का केवल नाममात्र ही सुना है, कह दिया करते हैं <br> कि गीता तो केवल सन्यासियों के लिये ही है; वे अपने बालकों को भी इसी भय से श्रीगीताजी का अभ्यास नहीं कराते कि गीता के ज्ञान से <br> कदाचित्‌ लड़का घर छोड़कर सन्यासी न हो जाय; किन्तु उनको विचार करना चाहिये कि मोह के कारण क्षात्रधर्म से विमुख होकर भिक्षा के <br> अन्न से निर्वाह करने के लिये तैयार हुए अर्जुन ने जिस परम रहस्यमय गीताके उपदेश से आजीवन गृहस्थ में रहकर अपने कर्तव्य का पालन <br> किया, उस गीताशास्त्र का यह उलटा परिणाम किस प्रकार हो सकता है?<br>
        <br>
        <br> अतएव कल्याण की इच्छा वाले मनुष्यों को उचित है कि मोह का त्यागकर अतिशय श्रद्धा-भक्तिपूर्वक अपने बालकोंकों अर्थ और भाव के सहित   <br> श्रीगीताजी का अध्ययन करायें एवं स्वयं भी इसका पठन और मनन करते हुए भगवान्‌ के आज्ञानुसार साधन करने में तत्पर हो जाए; क्योंकि अति <br> दुर्लभ मनुष्य-शरीर को प्राप्त होकर अपने अमूल्य समय का एक क्षण भी दुःख मूलक क्षणभंगुर भोगों के भोगने में नष्ट करना उचित नहीं <br> है।<br>
     </p>
</body>
</html>